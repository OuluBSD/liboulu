Omena on omenapuun (Malus) hedelmä, kasvitieteellisesti pohjushedelmä.
Erityisesti tarhaomenapuu (Malus domestica) on yksi maailman viljellyimmistä hedelmäpuista.
Omena on valkeamaltoinen, syötävä hedelmä, joka on yleensä halkaisijaltaan 5–10 senttimetriä ja pyöreähkö.
Omenalajikkeita on tuhansia, ja niiden väri, happamuus, koko ja muoto vaihtelevat.
Lajikkeet voidaan jakaa kolmeen luokkaan käyttötarkoituksen mukaan: siiderin valmistukseen käytettävät omenat, ruoanlaittoon tarkoitetut talousomenat ja sellaisenaan syötävät jälkiruokaomenat.
